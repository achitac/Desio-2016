# La Nostra Desio

## Programma

LA NOSTRA DESIO non è un partito, ma una lista civica, creata da un gruppo di persone normali che scende in campo per il bene comune. Cittadini con l'obiettivo di dar voce ai cittadini. 

Il nostro programma nasce dal dialogo e dal confronto, una convergenza di opinioni ed idee che ci permetteranno di lavorare coi fatti, non con le parole. Come tale, il nostro è un programma in divenire e come gruppo siamo pronti ad accogliere suggerimenti e proposte.

Le nostre priorità sono sicurezza, lavoro, tematiche sociali, tutela ambientale, valorizzazione del territorio e del commercio, politiche per i giovani.

### 1. SICUREZZA

Considerati i recenti episodi che hanno turbato l'ordine pubblico, La Nostra Desio porrà grande attenzione alla pubblica sicurezza. Le nostre idee in merito sono:

1. Istituire una struttura di controllo che coinvolga anche i cittadini volontari, che collaborino con passeggiate e turni di sorveglianza per preservare la sicurezza in città 
2. Attivare un censimento di tutti gli extracomunitari presenti in città
3. Incrementare sorveglianza davanti a scuole, parchi ed aree verdi
4. Predisporre un sistema di video sorveglianza ed illuminazione delle aree più buie e periferiche
5. Garantire un corso gratuito di autodifesa femminile

### 2. LAVORO

Rilanciare l'occupazione è di importanza fondamentale per La Nostra Desio, cui scopo é costituire della GSD in SOC COOP ARL, cui affidare tutti i lavori e le manutenzioni ordinarie pubbliche (manutenzione del verde, manutenzione stradale, ausiliari del traffico, sicurezza notturna, sorveglianza, problem solving), favorendo l'impiego di disoccupati, opportunamente suddivisi nelle varie categorie a seconda di tipologia e competenze

### 3. SOCIALE

Favorire le FAMIGLIE ITALIANE E LE QUOTE TRICOLORE è uno degli obiettivi primari de La Nostra Desio, attraverso:

1. Incremento di assegni familiari e sussidi, distribuiti seguendo il criterio della nazionalità
2. Revisione della metodologia di assegnazione delle case popolari, secondo criteri di reddito, numero di figli e nazionalità (contrastando la discriminazione anti-italiana presente nei bandi cittadini)
3. Migliorare il servizio educativo per l'infanzia, con estensione di orari di asili e scuole materne e 
determinare l'assegnazione dei posti secondo criteri di residenza e nazionalità 
4. Sostenere con fondi ed interventi le associazioni che si occupino di solidarietà e sostegno alle famiglie italiane 
5. Aumentare il numero di posti auto riservati ai diversamente abili
6. Garantire sostegno H24 per tutti anziani e diversamente abili che ne hanno bisogno, evitando infinite procedure burocratiche 
7. Favorire spazi di aggregazione per giovani ed anziani
8. Eliminare parcheggi a pagamento in giro per la città, compresa la zona stazione

### 4. AMBIENTE

La Nostra Desio promuove iniziative aventi l'obiettivo di sostenere lo sviluppo sostenibile della città, mediante:

1. Adozione di pannelli fotovoltaici per strutture ed edifici pubblici, garantendo il risparmio energetico
2. Rimozione immediata dei binari del tram

### 5. VALORIZZAZIONE TERRITORIO E COMMERCIO

Da sempre patrimonio culturale e commercio sono l'anima di una città. La Nostra Desio si impegna a:

1. Snellire le procedure burocratiche per le concessioni commerciali
2. Favorire le attività commerciali del territori durante eventi ed attività promosse in città
3. Aiutare commercianti di tutta la città (centro e periferia) abbassando gli affitti commerciali e attraverso una tassazione inferiore per ridurre i costi degli esercenti (es. tassa sui rifiuti)
4. Diminuire le addizionali comunali 
5. Ridurre gli affitti commerciali 
6. Eliminare la tassa di occupazione suolo pubblico per tutte le attività commerciali per i primi cinque anni
7. Incentivare la ristrutturazione di locali pubblici
8. Istituire un mercato con strutture fisse, nel centro storico, per incentivare iniziative e attrarre persone di zone limitrofe 
9. Pianificare eventi ed iniziative per rilanciare il centro storico ed il patrimonio artistico, favorendo attività di valorizzazione e conoscenza della città (Museo Pio XI, Villa Tittoni) anche attraverso accordi con scuole ed associazioni

### 6. SPORT E TEMPO LIBERO

Incentivare sport ed attività per tutte le varie fasce di età, come rispetto delle regole e del vivere sano, insieme. A tale proposito, ci impegniamo a sostenere:

1. Riqualificazione vecchi impianti e il centro sportivo
2. Progetti sportivi da parte di associazioni, da realizzarsi in collaborazione col comune 
3. Aiuti alle famiglie per favorire lo sport fra i più piccoli, secondo criteri di reddito e nazionalità
4. Iniziative di informazione sportiva e nutrizionale in asili, scuole e associazioni sportive
5. Promozione di corsi tenuti da esperti, all'interno di palestre comunali e aree verdi (es. passeggiate)
6. Promozione di eventi e camp sportivi di vario genere

## Fonte

Importata dal [post Facebook](https://www.facebook.com/groups/635250689889117/permalink/1010104575737058/).
